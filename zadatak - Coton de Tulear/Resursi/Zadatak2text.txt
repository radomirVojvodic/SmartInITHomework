Coton de Tulear - Mali vodič za vlasnike

Koton iz Tuleara</strong> je ljupki pratilac privržen gospodarima; dovoljno je miran i uravnotežen da bi živeo u kući, ali napolju iskazuje svu svoju snagu, jer tokom šetnji se nikada neće umoriti pre svog gospodara.

Tek odnedavno je poznat široj javnosti u Evropi i počinje da biva cenjen zbog svih pomenutih vrlina i zbog estetike svoga krzna neuporedive dlake.Koton iz Tuleara najpopularniji je u Francuskoj.

Koton je pas za stan, koji voli društvo, i ne treba ga dugo ostavljati samog da ne bi patio. Velika je maza i nije agresivan. Duge šetnje nisu neophodne, a dobro podnosi i vrućinu i zimu. Možete ga voditi i na more da pliva i na planinu, jer obožava sneg. Stabilne je i vedre naravi, pa je u svetu poznat pod nadimkom ‘’antistres pas’’, zbog rehabilitacije ljudi sa psihičkim problemima.



Boja dlake ovih pasa grofovskog porekla sa podlakom je bela, a dozvoljeno je nekoliko tamnijih ili svetlijih, žutih ili sivih fleka. Maksimalna visina kod mužjaka je 32 cm, a minimalna 25 cm, dok ženke mogu biti visoke najviše 28 cm, a najmanje 22 cm. Težina mužjaka se kreće od 4 do 6 kg, a ženki između 3,5 i 5 kilograma, i treba da bude proporcionalna u odnosu na visinu. Ova rasa, nema ni jednu genetsku manu, što ih čini vrlo otpornim i zdravim psima. Životni vek im je 20-tak godina. 

Nega dlake kotona ne iziskuje mnogo truda. Dovoljno je da se češlja dva puta nedeljno, po pola sata i jednom mesečno okupa adekvatnim šamponom. Koton se ne šiša, jer njegova dlaka naraste baš koliko je potrebno - 18 cm, do skočnog zgloba, tako da se ne vuče po podu. Jedino raste dlaka na šapama, pa je treba povremeno oblikovati. Često dlaka prekriva i oči, ali to je zaštita od sunca, pa je ne treba skupljati mašnicom, izuzev kod primeraka, kojima pada preko očiju izrazito duga i gusta dlaka, tako da ništa ne vide.



Glava sa ispupčenom lobanjom i naglašenim stopom se završava njuškom koja je duža nego šira, sa malom tamnom pečurkom slabo otvorenih nozdrva. Živahne, dobro razmaknute oči su tamne i izražajne. Trouglaste uši su prelomljene u osnovi. Telo i šape su mišićavi. Dugački rep, istanjen na vrhu, spušta se do skočnog zagloba. Struktura tanke, duge i talasaste dlake podseća na pamuk. Bela je, ali je dopušteno nekoliko mrlja u manje ili više izraženim nijansama žute, posebno na ušima. 

Ozbiljnim nadostacima na takmičenju se smatraju oči, nos ili usne koji su svetle ili bez pigmenta, prekratke uši ili prekratak ili predugačak rep, nedovoljna dlakavost ušiju i repa, slaba građa, prekratka, kovrdžava ili svilenkasta dlaka ili prisustvo crne dlake.

Detalji Coton De Tulear
Kućni psi
Zemlja porekla Madagaskar
Godina porekla potiče iz drevnih vremena
Prosečna veličina mužjaka Visina: 25-32 cm Težina: 4-6 kg
Prosečna veličina ženke Visina: 22-28 cm Težina: 3,5-5 kg
Drugi naziv Koti
Životni vek 14 - 16 godina


https://www.youtube.com/embed/zrQ-Ys26LW8